Laurea in Ingegneria Informatica
Corso di Sistemi Operativi
Esercizi proposti per il laboratorio
 
Esercitazione di laboratorio numero 02
--------------------------------------

Esercizio 01
Visualizzazione ricorsiva di un direttorio
------------------------------------------

Si scriva un programma in linguaggio C in grado di:
- ricevere sulla riga di comando il path (assoluto o relativo) di
  un direttorio
- visualizzi *ricorsivamente" il contenuto di tale albero di
  direttori.

Si compili in programma mediante gcc e ne si verifichi il funzionamento
confrontandone i risultati con il comando "ls -R".

Suggerimento.
Si scriva una procedura ricorsiva che generalizzi la visualizzazione
non ricorsiva di un direttorio analizzata a lezione.
Ci si ricordi di gestire esplicitamente i direttori denominati "." e
".." per evitare ricorsioni infinite.



Esercizio 02
Compilazione e makefile
-----------------------

- Compilare il programma dell'esercizio precedente mediante
  un Makefile contenente solo il target di compilazione.

- Modificare il Makefile precedente aggiungendo il target
  install, in grado di
  a - creare un direttorio fratello a quello di lavoro e di
      nome bin
  b - spostare l'eseguibile creato in tale direttorio

- Modificare il Makefile precedente aggiungendo il target clean,
  che rimuove il file oggetto nel direttorio corrente

- Modificare il Makefile precedente aggiungendo il target
  distclean che oltre a fare quanto fa clean cancelli il
  direttorio bin fratello di quello corrente e tutto il suo
  contenuto.



Esercizio 03
Copia ricorsiva di un direttorio
--------------------------------

Si scriva un programma in linguaggio C in grado di:
- ricevere sulla riga di comando due path (assoluti o relativi)
- copi *ricorsivamente* il contenuto del direttorio individuato
  dal primo path in un direttorio uguale con radice indicato
  nel secondo path.

Suggerimento.
Data la procedura ricorsiva di visita di un albero di direttori
ne crei una copia identica creando i direttori (mediante system
call mkdir) e ricopiando i file (mediante system call open, read,
write e close).

